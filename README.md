# ToolKitProject
Στη μελέτη αυτή, παρέχεται ένας πρακτικός οδηγός που αφορά στη διαχείριση και απόθεση α) λογισμικού, β) δεδομένων, 
γ) περιεχομένου, καθώς και δ) μελετών για δημόσιους φορείς και οργανισμούς στην Ελλάδα. Ο τεχνικός αυτός οδηγός προέκυψε για κάθε μία από τις παραπάνω 
τέσσερις περιπτώσεις κατόπιν επισκόπησης της υφιστάμενης κατάστασης με άμεση αναφορά σε καλές πρακτικές και αποδεκτές 
λύσεις ΕΛ/ΛΑΚ που έχουν υιοθετηθεί από πολύ γνωστούς εθνικούς δημόσιους φορείς ανά την υφήλιο.
Η μελέτη καταλήγει σε συγκεκριμένες προτάσεις που συνάδουν με τις έννοιες της “ανοικτότητας” των δεδομένων (open data) 
και του ελεύθερου λογισμικού / λογισμικού ανοικτού κώδικα (open source / open code). Πέραν της καλής πρακτικής σε 
αντίστοιχους δημόσιους φορείς και δράσεις στο εξωτερικό, οι προτάσεις μας τεκμηριώνονται και βάσει του θεσμικού / 
νομοθετικού πλαισίου στην Ελλάδα. 
